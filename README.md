# Sugar Crush

Questo programma si propone come un clone semplificato del famoso videogioco mobile **Candy Crush Saga**.
Nel gioco originale, l’utente procede in un cammino a tappe, in cui ogni tappa è sbloccata tramite il superamento di un livello.
Ogni livello si differenzia per alcuni aspetti, ma la struttura è sempre la stessa: occorre avvicinare le caramelle scambiandole fra di loro per farle scoppiare, ottenendo così punti, potenziamenti e molto altro.
Si possono guadagnare monete, spendibili per acquistare potenziamenti.
Sono inoltre presenti molti ostacoli, che rendono più difficile il superamento del livello.
La struttura di **Sugar Crush** è molto simile: sono disponibili 10 livelli, di difficoltà crescente, sbloccabili in sequenza.
Sono presenti due degli ostacoli del gioco originale, ossia il cioccolato e la gelatina, oltre ai potenziamenti acquistabili con le monete ottenute superando i livelli.
Le statistiche dei giocatori rimangono salvate su file, permettendo ad essi di proseguire il gioco da dove lo avevano lasciato.
